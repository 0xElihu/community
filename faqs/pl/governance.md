# Zarządzanie

## Czym jest zarządzanie?

Zarządzanie to proces, w wyniku którego grupa interesariusze podejmuje decyzję na temat jakiejś konkretnej zmiany w obrębie ich systemu lub organizacji. Wiele scentralizowanych podmiotów przyspieszyło procesy zarządzania poprzez nominowanie decydentów, takich jak członkowie zarządu oraz kierownictwo. W kontekście MakerDAO, odbywa się to poprzez system głosowania, w obrębie którego każdy, kto posiada tokeny MKR, może głosować nad zmianami Parametrów Ryzyka będących częścią Systemu Kredytowego Dai.

## W jaki sposób posiadacze tokena MKR zarządzają Systemem Kredytowym Dai?

Aby System Kredytowy Dai mógł odnieść sukces, interesariusze systemu muszą ze sobą współpracować i głosować nad rozmaitymi Parametrami Ryzyka. Pośród przykładów warto wspomnieć o ustalaniu, które aktywa mogą być wykorzystywane jako zabezpieczenie finansowe, jak duży dług może być tworzony oraz opłata APR, jaką właściciel CDP ponosi. Osiągane jest to poprzez będący częścią systemu mechanizm głosowania funkcjonujący na łańcuchu bloków. Zespół Makera stworzył dla interesariuszy [Panel Zarządzania](http://vote.makerdao.com/), dając im dostęp do przyjaznego interfejsu pozwalającego na oddawanie głosów. Oprócz tego interesariusze mają też możliwość głosowania bezpośrednio poprzez interakcję z inteligentymi kontraktami tworzącymi System Kredytowy Dai.

Przedmiotem jednego z pierwszych głosowań, w którym wzięli udział posiadacze tokena MKR, była umowa dotycząca [stopniowego zwiększania decentralizacji](https://medium.com/makerdao/foundation-proposal-v2-f10d8ee5fe8c), która jest zasadniczą częścią ewolucji plarformy MakerDAO. Obecnie zespół Makera odpowiada za działanie systemu, dostarczając aktywnego wkładu i wkładając wysiłek w procesy zarządzania. Wraz z upływem czasu, Maker będzie odgrywał coraz mniejszą rolę w tej kwestii i wyposaży posiadaczy tokena MKR w narzędzia pozwalające na zarządzanie systemem w sposó niezależny. Wraz z powiększaniem się społeczności zgromadzonej wokół MakerDAO, zarządzanie systemem będzie ewoluowało w kierunku coraz większej decentralizacji.

## W jaki sposób mogę oddać głos?

Aby zagłosować, posiadacze MKR muszą zablokować swoje tokeny poprzez przesłanie ich do systemu służącego do głosowania. Po przesłaniu możliwe staje się głosowanie na różne propozycje z wagą proporcjonalną do liczby MKR zablokowanych w [Panelu Zarządzania](http://vote.makerdao.com/).

## Skąd mogę mieć pewność, że mój głos został zarejestrowany?

Twój oddany głos widoczny jest w  [Panelu Zarządzania](http://vote.makerdao.com/).

## Czy mogę zagłosować, gdy głosowanie już się rozpoczęło?

Tak, możesz dołączyć do głosowania w dowolnym momencie. Wszystko, co musisz zrobić, to przygotować swój kontrakt służący do głosowania oraz zablokować MKR – to wystarczy, by móc zagłosować.

## Czy mogę zmienić głos już po jego oddaniu?

Tak. Jeśli już oddałeś głos, możesz wybrać inną opcję w portalu służącym do głosowania. Twoje MKR zostaną automatycznie wycofane i przypisane do nowo wybranej propozycji. Możesz także zdecydować się na wycofanie poparcia dla danej propozycji bez przenoszenia swojego głosu na inną.

## W jaki sposób obliczane są wyniki głosowania?

Oddane głosy są ważone liczbą tokenów MKR przypadających na daną propozycję. 1 MKR równy jest 1 głosowi. Przykładowo, jeśli 50 interesariuszy posiada łącznie 600 MKR i zagłosują za propozycją A, a 100 interesariuszy posiada łącznie 400 MKR i zagłosują za propozycją B, to propozycja A wygra z 60% poparciem.

## Czy istnieje więcej niż jeden typ głosowań?

Istnieją dwa różne typy głosowań w Systemie Zarządzania Makera – Głosowania Zarządcze oraz Głosowania Wykonawcze.

Głosowania Zarządcze używane są w celu ustanowienia „miękkiego konsensusu” w kluczowych sprawach oraz do oceny nastrojów wobec potencjalnych propozycji Głosowań Wykonawczych. Głosowania te pomagają ustalić, w jakim stopniu społeczność zgadza się z ogólnymi zarządzeniami.

Głosowania Wykonawcze wprowadzają zmiany do systemu w formie dodawania bądź odejmowania typów zabezpieczeń finansowych i ustalania Parametrów Ryzyka. Można myśleć o Głosowaniach Zarządczych jako o mających charakter badawczy, podczas gdy Głosowania Wykonawcze mają charakter twardych zmian wprowadzanych w Systemie Kredytowym Dai.

## Na co ludzie głosują?

Poprzez Głosowania Zarządcze, posiadacze tokenów MKR będą w stanie odnaleźć „miękki konsensus” w niemalże każdej kwestii. Pierwszym przykładem na to była [propozycja Fundacji](https://medium.com/makerdao/foundation-proposal-v2-f10d8ee5fe8c), która ustanowiła pięć zasad leżących u podstaw MakerDAO.

Dzięki procesowi Głosowania Wykonawczego, posiadacze MKR poddają głosowaniu bezpośrednio zmiany dotyczące Systemu Kredytowego Dai. Przykłady obejmują dodawanie nowych rodzaj zabezpieczeń finansowych oraz modyfikowanie Parametrów Ryzyka. Te parametry to wskaźnik likwidacji, pułap zadłużenia, kara likwidacyjna oraz Opłata Stabilnościowa. Parametry Ryzyka są niezależnie ustanawiane dla każdego rodzaju zabezpiczenia finansowego i są rekomendowane na bazie ocen przeprowadzanych przez rozmaite Zespoły Ryzyka. Posiadacze tokena MKR uwzględniają te oceny ryzyka podczas głosowania za zmianami.

Posiadacze tokenów MKR głosują również nad wydatkami operacyjnymi na rzecz systemu, które są finansowane częściowo z ogólnosystemowych Opłat Stabilnościowych. Oznacza to, że w przyszłości będą oni w stanie ustalić [Wskaźnik Oszczędności Dai](https://medium.com/makerdao/dai-reward-rate-earn-a-reward-from-holding-dai-10a07f52f3cf), a także decydować o wydawaniu części Opłat Stabilnościowych na niezbędne usługi dostawców, takich jak dostarczyciele wyroczni, deweloperzy, Zespoły Ryzyka itd.

## Czy Fundacja kiedykolwiek głosuje?

Nie. Rezerwy w posiadaniu organizacji służą do zapewnienia funkcjonowania Fundacji i nie są używane do głosowania.

## Kiedy mają miejsce Głosowania Zarządcze?

Propozycja zorganizowania Głosowania Zarządczego może zostać przedstawiona w dowolnym momencie.

## Jak długi jest okres Głosowania Zarządczego?

Długość czasu głosowania zazwyczaj rozciąga się od dwóch do trzech dni, ale może to ulec zmianie ze względu na intensywne dyskusje w społeczności dotyczące zarządzania. Swoje przemyślenia w tej kwestii można śmiało zgłaszać za pośrednictwem dowolnego z naszych [oficjalnych kanałów komunikacyjnych](https://github.com/makerdao/awesome-makerdao/blob/master/README.md#official-channels).

## Kiedy odbywają się Głosowania Wykonawcze?

Głosowanie Wykonawcze może odbyć się w dowolnym momencie. Rezultaty Głosowań Wykonawczych zmieniają stany Systemu Kredytowego Dai i robią użytek z Głosowań Ciągłej Aprobaty.

## Czym jest Głosowanie Ciągłej Aprobaty?

Posiadacze tokenów MKR mają za zadanie dbać o kondycję systemu oraz o utrzymywanie pożądanej wartości powiązania (peggingu). Przy tym muszą bronić system przed wszelkimi propozycjami o sprzecznym charakterze względem ogólnego celu ustalonego w procesie zarządzania.

Jeśli pojawi się korzystna propozycja, a posiadacze żetonów MKR tę wartość dostrzegą, wówczas większość tokenów powinna zostać przerzucona na ową nową propozycję, która powinna zostać wdrożona jako nowy stan systemu.

W tym modelu zachowanie ciągłości głosu odnosi się do zachowania status quo systemu poprzez przesuwanie większości głosów pomiędzy najbardziej pożądanymi nowymi propozycjami a ostatnią propozycją, która została poparta. Ważne jest, by pamiętać o tym, że cofnięcie zmiany w systemie możliwe jest jedynie poprzez przedstawienie zupełnie owej propozycji. Nie jest możliwe reaktywowanie dawnej propozycji.

## Dlaczego system Głosowań Ciągłej Aprobaty jest niezbędny?

Głosowanie Wykonawcze przekłada się na obecny stan systemu. Ponieważ system jest stale aktywny, wymaga ciągłego zarządzania. W każdej chwili możliwe jest wprowadzenie i poddanie głosowaniu alternatywnej propozycji względem obecnego stanu systemu. Jeśli posiadacze tokenów MKR nie popierają nowej propozycji, powinni oddać głos na bieżący stan systemu, implikując, że nie chcą, aby cokolwiek się zmieniło.

Ciągłość systemu podkreślana jest przez fakt, że nowy wniosek może zostać złożony w dowolnym momencie przez dowolnego posiadacza tokena MKR. Dlatego systemu musi podlegać stałemu monitoringowi oraz zarządzaniu, a więc wymaga konstruktu do głosowania odzwierciedlającego tę potrzebę. W MakerDAO system Głosowania Ciągłej Aprobaty rozwiązuje ten problem.

## Jak długi jest okres Głosowania Wykonawczego?

Okres głosowania dla Głosowania Wykonawczego jest nieskończony, co oznacza, że propozycja może istnieć w systemie przez dowolny czas. Jeśli początkowo nie uzyska wystarczającej liczby głosów, jest szansa, że zrobić to później, gdy zyska na popularności. Jest to częścią konceptu Głosowania Ciągłej Aprobaty.

## Jak działa Panel Głosowania?

Panel wykorzystuje specjalny [kontrakt do głosowania](https://github.com/makerdao/vote-proxy). Jest on smart kontraktem pośredniczącym, blokującym MKR głosujących w systemie. Głosowanie jest kontrolowane poprzez utworzenie gorącego i zimnego portfela w celu zapewnienia bezpieczeństwa wykorzystywanym tokenom MKR.

Ustanowienie smart kontraktu w celu głosowania jest czynnością jednorazową, tak długo, jak długo użytkownik chce korzystać z tej samej party portfeli gorących i zimnych. Jednakowoż, jeśli użytkownik chce skorzystać z innego zimnego lub gorącego portfela, połączenie może zostać zerwane i możliwe jest ustanowienie nowego smart kontraktu do głosowania.

Użytkownicy mogą zdecydować się głosować wyłącznie przy użyciu swojego gorącego portfela. Upraszcza to proces konfiguracyjny, ale oferuje mniejsze bezpieczeństwo MKR użytkowników.

## Co daje ustanowienie pośrednictwa?

Mechanizm głosowania w procesie Głosowania Zarządczego ma charakter ograniczony czasowo, podczas gdy Głosowanie Wykonawcze ma charakter ciągły i odbywa się poprzez system Głosowania Ciągłej Aprobaty. Kontrakt pośrednictwa pozwala posiadaczom MKR na łatwe oddawanie głosów w Głosowaniach Zarządczych oraz Wykonawczych poprzez gorące portfele, podczas gdy fundusze pozostają bezpieczne i mogą być wypłacone wyłącznie do zimnego portfela.

## Czym jest kontrakt pośrednictwa (proxy contract)?

Kontrakt pośredniczący to inteligentny kontrakt, który akceptuje szereg transakcji w taki sposób, że wszystkie muszą zostać zrealizowane pomyślnie lub wszystkie muszą zawieść. Oznacza to, że wystarczy podpisać tylko jedną transakcje w celu wykonania szeregu kroków.

## Czego potrzebuję, by móc ustanowić kontrakt pełnomocnictwa?

Pośrednictwo zapewnia dodatkowe korzyści związane z bezpieczeństwem poprzez głosowanie tokenami MKR z zimnego portfela poprzez gorący portfel. Pozwala ono na wzięcie udziału zarówno w Głosowaniach Zarządczych, jak i Głosowaniach Wykonawczych bez konieczności martwienia się o mechanizmy leżące u podstaw oraz bez konieczności wykonywania szeregu transakcji ręcznie.

## Do czego daję uprawnienia, komu i dlaczego?

Dając uprawnienia potwierdzasz, że chcesz zablokować swoje MKR w systemie głosowania i kontrolować swoje głosy przy pomocy gorącego portfela. Gorący portfel jest uprawniony jedynie do oddawania głosów oraz zwracania MKR to zimnego portfela.

## Czy ponoszę opłaty paliwowe za każdym razem, gdy głosuję?

Tak. Ponieważ głosowanie odbywa się na łańcuchu bloków, wiąże się z opłatami paliwowymi powiązanymi z transakcjami wymaganymi do ustanowienia kontraktu do głosowania oraz oddaniem głosu.

## Ile paliwa będę potrzebował i skąd zostanie ono pobrane: z gorącego portfela czy zimnego portfela?

Ustanowienie kontraktu do głosowania wymaga czterech transakcji zużywających około 1 miliona jednostek paliwa. Ilość ta rozdzielona jest pomiędzy gorącym i zimnym portfelem użytkownika, więc konieczne jest posiadanie odrobiny ETH w obu portfelach. Możesz zajrzeć na [https://ethgasstation.info/](https://ethgasstation.info/) w celu oszacowania kosztów paliwa.

## Ile transakcji muszę podpisać?

Konieczne są cztery transakcje w celu ustanowienia kontraktu do głosowania.

1. **Zainicjuj połączenie**: Pierwszym krokiem jest ustalenie, którego portfela chcemy używać jako gorącego portfela. Transakcja ta nazywana jest „Inicjacją połączenia” i musi wyjść z Twojego zimnego portfela. Transakcja to ma na celu udowodnienie kontroli nad zimnym portfelem oraz określenie, który portfel będzie używany jako gorący portfel.
2. **Zatwierdź połączenie**:  Następnie czas na określenie oraz udowodnienie kontroli nad gorącym portfelem i utworzenie połączenia pomiędzy dwoma portfelami poprzez transakcję „Zatwierdź połączenie”. To działanie utworzy też spersonalizowany kontrakt do głosowania, który może być używany do oddawania głosów.
3. **Zatwierdź transfer MKR**:  Gdy połączenie pomiędzy zimnym i gorącym portfelem zostanie ustanowione, musisz zatwierdzić przesłanie tokenów MKR do kontraktu do głosowania.
4. **Zablokuj MKR**: Ostatnim krokiem jest transfer MKR do kontraktu systemu do głosowania w celu ustalenia wagi Twojego głosu. Ten krok może być powtarzany w dowolnym momencie w celu doładowania dodatkowymi MKR.

Po ukończeniu tych kroków możesz brać udział zarówno w Głosowaniach Zarządczych, jak i Głosowaniach Wykonawczych.

## Co dokładnie jest kontrolowane przez połączenie pomiędzy gorącym i zimnym portfelem?

Połączenie pomiędzy gorącym i zimnym portfelem oznacza, że Twoje tokeny MKR mogą zostać zablokowane w kontrakcie Systemu Głosowania i sprawia, że nie jest konieczne połączenie z jakąkolwiek aplikacją w celu oddania głosu. Gdy raz zablokowałeś MKR, nie jest konieczne ponowne połączenie się z zimnym portfelem. Przy pomocy gorącego portfela możesz jedynie głosować lub odesłać MKR z powrotem do zimnego portfela. MKR nie mogą być przesyłane do żadnego innego adresu oprócz adresu zimnego portfela.

## Kto kontroluje tokeny MKR, gdy są zablokowane?

Zachowujesz pełną kontrolę nad swoimi MKR, ponieważ nigdy nie opuszczają one kontraktu Systemu Głosowań. Tylko Ty możesz wycofać swoje MKR z kontraktu głosowań, a wycofanie może nastąpić jedynie z powrotem do Twojego zimnego portfela.

## Skąd wiem, że moje tokeny MKR są zablokowane?

Gdy podłączysz swój gorący portfel do  [Panelu Zarządzania](https://vote.makerdao.com), wyświetli on liczbę Twoich MKR pod nagłówkiem "In voting contract."

## W jaki sposób odzyskać moje tokeny MKR?

Aby wycofać swoje tokeny MKR, najpierw musisz udać się do [Panelu Zarządzania](https://vote.makerdao.com) i połączyć się ze swoim gorącym portfelem, a następnie kliknąć na "Voting Contract" (kontrakt głosowania). i połączyć się ze swoim gorącym portfelem, a następnie kliknąć na "Withdraw from voting contract" (wycofaj z kontaktu głosowania). Kliknij na odnośnik i wybierz, jaką liczbę tokenów chcesz wycofać, a następnie potwierdź transakcję. Zablokowane MKR mogą być przesunięte wyłącznie ponownie do zimnego portfela.

## W jaki sposób wycofanie tokenów wpływa na dotychczas oddane przeze mnie głosy?

Wycofanie MKR z głosowania nad najnowszą propozycją usuwa Twój głos z systemu i pozostawia Twoje MKR nieprzypisane. To sprawia, że następna propozycja wymaga mniejszej liczby MKR, by została zaakceptowana, gdyż wystarczy, że uzyska poparcie w MKR większe niż poprzednia. Wycofanie MKR z kontraktu służącego do głosowań sprawia, że będziesz musiał wykonać dodatkowy krok, jeśli zechcesz kiedykolwiek ponownie zagłosować przy pomocy swoich MKR.

## Czy muszę odblokować tokeny bezpośrednio po głosowaniu?

Nie, użytkownicy, którzy aktywnie działają przy zarządzaniu MakerDAO są zachęcani do pozostawienia ich MKR w panelu zarządzania w celu wykorzystywania ich w Głosowaniach Ciągłej Aprobaty.

## Czy mogę wysłać moje tokeny MKR z zimnego portfela na inny adres, gdy są jeszcze zablokowane? Co się dzieje, gdy to zrobię?

Nie, nie da się wysłać MKR zablokowanych w systemie głosowań. MKR muszą być najpierw wycofane z kontraktów systemu, a dopiero później Twój zimny portfel może przesłać je dalej na inny adres.

## Co się dzieje, gdy wyślę dodatkowe tokeny MKR do mojego zimnego portfela już po dokonaniu połączenia?

Użytkownicy mają możliwość dodawania nowych MKR do ich Kontraktu Głosowania poprzez pojedynczą transakcję, podczas której po prostu „doładowują” swój Kontrakt Głosowania. Znajdziesz tę opcję w [Panelu Zarządzania](https://vote.makerdao.com), po kliknięciu na "Voting Contract" (kontrakt głosowania), a następnie wybraniu przycisku "Top-up Voting Contract" (doładuj kontrakt głosowania).

## Czy mogę przerwać połączenie pomiędzy moim gorącym i zimnym portfelem?

Tak. W [Panelu Zarządzania](https://vote.makerdao.com)dostępna jest opcja przerwania połączenia pomiędzy portfelami. Kliknij na "Voting Contract” (kontrakt głosowania), a następnie na "Break Wallet Link" (zerwij połączenie pomiędzy portfelami). Ogólnie rzecz biorąc, nie ma powodu, by przerywać połączenie, chyba że zajdzie potrzeba wybrania nowego gorącego lub zimnego portfela. Wycofanie MKR z kontraktu służącego do głosowania pozwala na swobodne dysponowanie MKR z zimnego portfela bez konieczności zrywania połączenia.

## Czy mogę użyć więcej niż jednego adresu posiadającego MKR do oddania łączonego głosu?

Nie, obecnie głosowanie może przeprowadzone wyłącznie z pojedynczego adresu.